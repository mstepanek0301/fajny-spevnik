Obchádzka ~ Heľenine oči

[Em D C] (2x)

[G]V Prešove sa bude stavať [D]obchvat...
[Em]Aký to bude mať na našich ľudí dopad?
Už teraz sa tu preto žije lepšie
a zápchy v celom meste možno budú trochu redšie.

Spievam ódu radosti na tunel...
Vraj do 2010, ten sľub asi trochu smrdel.
Po uliciach mesta sa klebetí,
že isto budú mať ten obchvat deti našich detí.

@refren
V duchu [Em]obchádzam už [D]Prešov,
už nám [C]závidia aj v Sabinove budúce obchvaty nové.
Obchádzam už Prešov,
juchú juchú, aj keď zatiaľ iba v duchu.
V duchu obchádzam už Prešov,
už nám závidia aj v Sabinove budúce obchvaty nové.
Obchádzam už Prešov,
juchú juchú, aj keď zatiaľ iba v duchu.

Aďa sa už chváli kamarátom,
že vnuci našich vnukov pôjdu severným obchvatom.
Nikde vraj nebude fajne, ako v našom meste,
o sto, dvesto rokov bude radosť ísť po ceste.

Večerník napísal, že sa všetko v meste zmení,
už páni v sakách klopkali po základnom kameni.
Sľúbili, že vof roku dvetisícdvadsaťjedna, 
budeme mať obchvat fajný, jak ma tota Viedňa.

@refren

[Em]Ta ti teraz volám, mami,
idem zos Trojky na Šváby.
Sa vidíme o dva týždne
približne, keď [G]pôjde to [D]svižne.

[Em]Ta ti volám mami, že sme 
na bývanie mali vybrať Lipany.
Tu na billboardoch furt slogany,
som trochu zdonervovaný.

Rozčúlil som sa, už som planý,
bo problém stokrát omieľaný,
obchvat nedopodoobkresľovaný
a hlavne nedopodostavaný. 

Cesty sú jak tobogany,
v zápche vodič vyľakaný, 
furt sme klamstvom zahŕňaní. 
Raz popadajú tie zábrany! 

Spečeme sa s maravany,  
roztarháme vám hrtany,
vykúšeme molitany
popílime ihličnany!
    
[G]Vy, vydrbané pagaštany,
to budete hneď poľakaní,
[A]keď ostatní pôjdu s nami,
[D]skoncujme so zápchami!

[Em]Obchádzam už [D]Prešov,
už nám [C]závidia aj v Sabinove budúce obchvaty nové.
Obchádzam už Prešov,
juchú juchú, aj keď zatiaľ iba v duchu.
V duchu obchádzam už Prešov,
už nám závidia aj v Bardejove, vlastne tam už majú svoje.
Obchádzam už Prešov,
juchú juchú, aj keď zatiaľ iba v duchu.

Ďakujeme ti, ty náš milý štát, že sa o nás staráš.
Ďakujeme ti, ty náš milý štát, že sa o nás staráš.
